# -*- mode: mandoku-view; -*-
#+DATE: 2016-06-08 5:33
#+TITLE: 無幻禪師語錄
#+PROPERTY: CBETA_ID J25nB156
#+PROPERTY: ID KR6q0395
#+PROPERTY: SOURCE Jiaxing Canon Vol. 25, No. B156
#+PROPERTY: VOL 25
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0395_J_002-0060a> 
#+PROPERTY: JUAN 2
無幻禪師語錄卷下¶
門人　　　編集¶

* 偈頌¶

** 集無趣和尚語偈偶成三首¶

#+BEGIN_VERSE
「　法偈不多句言言是指南掀開須自看不被筆¶頭瞞畫畫無長短行行非正偏恁麼猶未薦何¶處問西傳」
#+END_VERSE
¶

#+BEGIN_VERSE
「　逐物非良輩循言豈丈夫無思同木石有念悉¶狐魔擬議三千里承當八萬途如何為諦當貓¶子問狸奴」
#+END_VERSE
¶

#+BEGIN_VERSE
「　元自平常理施勞早自欺即今非是悟往日不¶曾迷所作皆如幻安然本若愚同參相訊問直¶下一聲噓」
#+END_VERSE
¶

** 參禪偈十一首¶

#+BEGIN_VERSE
「　參禪須猛烈一切莫交涉擬涉一絲毫萬生參¶不徹禪是眼中珠如何著得屑何用別尋頭秤¶鎚元是鐵」
#+END_VERSE
¶

#+BEGIN_VERSE
「　參禪不等閒推倒人我山敲出虛空髓揮開佛¶祖關追迴千古夢放下是非擔獨步千峰外十¶方彈指間」
#+END_VERSE
¶

#+BEGIN_VERSE
「　參禪須切巳不可從外覓打水求杖痕捫空尋¶鳥跡要徹祖師機頓超心意識毘耶惟默然少¶林秪面壁」
#+END_VERSE
¶

#+BEGIN_VERSE
「　參禪不徒參念念入虛玄對境心無住當機體¶自圓真如何得失本覺絕中邊皓月無私照千¶江空湛然」
#+END_VERSE
¶

#+BEGIN_VERSE
「　入道方便門參禪最第一靜極巳忘形忘形心
<pb:KR6q0395_J_002-0060b>¶湛寂湛寂合太虛太虛無一物無物即本來千¶聖從茲出」
#+END_VERSE
¶

#+BEGIN_VERSE
「　參禪須出類玄機無伴侶瞬目越三乘揚眉超¶十地喝散蝦蟆群奔逃窠臼隊傾盡野狐涎直¶取少林髓」
#+END_VERSE
¶

#+BEGIN_VERSE
「　參禪無後前三際一時圓踏著今時地融通劫¶外天一毛吞萬像大海出微涓參到無參處回¶頭圓更圓」
#+END_VERSE
¶

#+BEGIN_VERSE
「　參禪秪恁麼恁麼巳成多一塵纔著鏡萬像悉¶糊糢風靜千江寂雲空片月孤語言前一著仔¶細用工夫」
#+END_VERSE
¶

#+BEGIN_VERSE
「　參禪非守中隨處悟心宗蛙鬧池塘月蟬吟樹¶裏風水流魚躍浪花謝蝶翻空覿體無餘物何¶須執坐功」
#+END_VERSE
¶

#+BEGIN_VERSE
「　參禪絕三思直捷了言辭實理非修證真心無¶受持泥牛哮吼去石女點頭時空劫前來事行¶人知未知」
#+END_VERSE
¶

#+BEGIN_VERSE
「　參禪活潑參不可死測度大藏半字無毘耶一¶絡索圓相弄泥團捲簾成大錯憶昔老瑞庵面¶皮不知落」
#+END_VERSE
¶

** 示禪人六首¶

#+BEGIN_VERSE
「　吾宗如湛海微動即平沉纔起修行念牽歸知¶見林技窮方得本礦盡始知金不立超玄志終¶須落古今」
#+END_VERSE
¶

#+BEGIN_VERSE
「　心閒無靜鬧何必入林丘猒動非真行忘緣是¶正修解空寧住寂涉境不隨流既達空王旨冤¶家也聚頭」
#+END_VERSE

<pb:KR6q0395_J_002-0060c>¶

#+BEGIN_VERSE
「　菩提非取捨何用歷多辛識妄元非妄尋真巳¶失真日晡剛道夜臘盡便知春時節因緣到何¶曾昧本人」
#+END_VERSE
¶

#+BEGIN_VERSE
「　曠劫循文字都緣錯用心為渠迷漏習特地訪¶知音理性無高下機權有淺深言前如未薦七¶處轉難尋」
#+END_VERSE
¶

#+BEGIN_VERSE
「　古德思修日平時亦送迎秪緣常自覺所以不¶隨情道體怕空寂人心屢變更一從聞見盡觸¶處自分明」
#+END_VERSE
¶

#+BEGIN_VERSE
「　直捷車溪路逶迤更不迷若將心向背又見跡¶東西須信力非力無嫌齊不齊腳頭如未穩動¶步便沾泥」
#+END_VERSE
¶

** 山樓寄幻¶

#+BEGIN_VERSE
「　疏慵難順世徙跡憩雲邊實際元無地浮居聊¶借天棲心空界上縱目遠山巔聞見絕朝市憑¶虛了幻緣」
#+END_VERSE
¶

** 登烏瞻山¶

#+BEGIN_VERSE
「　曲徑通玄路樓臺迥碧空霞氛籠石壁秋色下¶梧桐鶴唳階前月猿啼澗底風長歌人不見深¶院白雲封」
#+END_VERSE
¶

** 辭招遊石湖¶

#+BEGIN_VERSE
「　我懶不出戶人來招勝遊因思摩竭令何事石¶湖舟月吐半簷白梧飄滿地秋閒情誰委悉應¶是我同流」
#+END_VERSE
¶

** 徑山回至圓明禪院關居二首¶

#+BEGIN_VERSE
「　歲暮下空碧來棲湖上關八風門外撼一竅箇¶中圓白日誰為伴黃昏我獨眠通宵今古意都
<pb:KR6q0395_J_002-0061a>¶在寂寥間」
#+END_VERSE
¶

#+BEGIN_VERSE
「　莫謂居關逸終朝不自閒燈挑無燄火香爇息¶心丹禪坐未生體經看無字函盡形如此去誰¶論釋和玄」
#+END_VERSE
¶

** 霅溪道中¶

#+BEGIN_VERSE
「　我欲尋湖勝乘閒渡霅溪水平天上下山險路¶高低郭近煙連陌莎長綠遍堤呼童問行徑指¶我石橋西」
#+END_VERSE
¶

** 詶西歸子¶

#+BEGIN_VERSE
「　塵剎如來境因何獨樂西蘊空真樂土心淨古¶阿彌忍辱頻伽鳥柔和寶樹枝脫然憎愛盡蓮¶蘊七珍池」
#+END_VERSE
¶

** 嘆皮袋子¶

#+BEGIN_VERSE
「　檢點這皮囊有甚堅牢計足無半點根喉有三¶分氣呼吸如不來榮枯一時棄舉世盡難逃幾¶人知是戲」
#+END_VERSE
¶

** 訪靜源禪友於金山¶

#+BEGIN_VERSE
「　自適居之逸無能更遠遊因思舊相識特入古¶林丘山靄時還合泉聲夜不收靜來源既徹方¶可渡中流」
#+END_VERSE
¶

** 入信七首¶

#+BEGIN_VERSE
「　住世休忘出世因進修須是契天真多生昧卻¶靈明主歷劫甘為懵懂人萬聖不談心外法千¶經皆演性中文男兒具有衝天志肯住權乘漸¶海濱」
#+END_VERSE
¶

#+BEGIN_VERSE
「　禪宗一著非容易務要當機究的真或不現生¶而徹証定應來世逐風塵將參佛祖未來事貴
<pb:KR6q0395_J_002-0061b>¶在從空放下心我亦罔諳先聖旨曷曾自肯謾¶因循」
#+END_VERSE
¶

#+BEGIN_VERSE
「　大聖真規日可觀不遵古典籍何般狂心未息¶今須息世事應寬就放寬眼底紛紛奔渴鹿天¶邊急急走飛凡吾曹有志同參者尚爾臨機亦¶被瞞」
#+END_VERSE
¶

#+BEGIN_VERSE
「　真修畢竟宗圓頓小果權乘未足奇藥不瞑眩¶痾莫瘥心非穎悟習難祛儒云盡性方臻極道¶曰修心可作基祖佛代傳非外術不應諱疾忌¶良醫」
#+END_VERSE
¶

#+BEGIN_VERSE
「　修行先要識心王弗識徒勞萬劫忙若以一知¶為了當不循法執便成狂從前佛祖皆良範續¶後兒孫可度量寄語同參須仔細莫教錯認女¶為郎」
#+END_VERSE
¶

#+BEGIN_VERSE
「　參禪端為出囂塵豈類尋常事等倫呼吸順情¶迷本領剎那忘照失元神竿頭進步重加益撒¶手懸崖亦未真此度出頭須諦當那堪烏暗謾¶因循」
#+END_VERSE
¶

#+BEGIN_VERSE
「　大道明明似掌平何須委曲復勞形三千律法¶取心術十二雄文卻妄箴但莫縱情思善惡亦¶非忘念昧靈明去來今相渾無剩覿體全彰不¶用尋」
#+END_VERSE
¶

** 山居十首¶

#+BEGIN_VERSE
「　健則經行懶則眠世間何物不相便年年為客¶路常險日日看山心自閒事理極知須俊傑安¶危未識總顢頇當機不解離言說空向雲林學¶指南」
#+END_VERSE

<pb:KR6q0395_J_002-0061c>¶

#+BEGIN_VERSE
「　貧無一物是吾家日用般般豈足誇五六百竿¶鄰舍竹兩三四樹過墻花雲山萬疊支晨供瀑¶布千尋瀉午茶好景自然天設就不須辛苦強¶安排」
#+END_VERSE
¶

#+BEGIN_VERSE
「　聞說煙霞有樂情僕夫心渴入柴扃但知棄世¶便安穩豈識當機要眼明蔬食也諳延歲月敝¶廬還解暢平生一朝未剖韶陽句深負岩居與¶谷耕」
#+END_VERSE
¶

#+BEGIN_VERSE
「　觸處逢渠莫聚頭正堪頤養在林丘多生業惑¶須先盡曠劫無明趁早修若把技能為實學終¶成管見作時流如同入國朝明主擬到潼關即¶便休」
#+END_VERSE
¶

#+BEGIN_VERSE
「　英靈衲子異尋常坐究行參在撥忙覷破身心¶如電露嚴持戒律若冰霜濃齋疊案慵趨席好¶友呼渠不下床颺卻萬般家裡看但除自巳別¶為狂」
#+END_VERSE
¶

#+BEGIN_VERSE
「　搜窮三藏元非字為甚因循不究心有漏界中¶橫著腳無為堂裡少知音升沉六道安閒少繫¶屬三途利害深告報諸方玄學者蒸砂無飯不¶須尋」
#+END_VERSE
¶

#+BEGIN_VERSE
「　行非實德道非深煞有人來問祖燈一衲蒙頭¶貧似洗通身徹骨冷如冰自無半句閒枝葉懶¶打諸家舊葛藤傳與諸方龍象輩多年學得百¶無能」
#+END_VERSE
¶

#+BEGIN_VERSE
「　老去風霜入骨寒此身當與死相看心因直捷¶難迂曲性本靈明不著瞞趨座懶陪皆故紙出¶門遙望盡驚湍年來得箇安閒法忘卻諸方五
<pb:KR6q0395_J_002-0062a>¶味禪」
#+END_VERSE
¶

#+BEGIN_VERSE
「　吾生百拙交疏遠門徑雖通絕送迎經蠹昨開¶函有跡病甦今與藥無情生虀可托充饑餒舊¶習應宜速改更分定不須重計較勞形役慮又¶生心」
#+END_VERSE
¶

#+BEGIN_VERSE
「　世遠雲深視聽奇了明方始絕狐疑常聞澗底¶泥牛吼每見山頭躍鯉魚鴉噪鹿鳴皆活句蘿¶墻蔓壁盡新題無情有性咸平等說法何曾有¶間離」
#+END_VERSE
¶

** 雪中即事二首¶

#+BEGIN_VERSE
「　放去拈來有甚麼分明大地絕纖瑕青山點出¶天然境茅屋粧來物外家竹几無燈還待月瓦¶缾有水不簪花箇中會得真消息眼裡平空又¶著沙」
#+END_VERSE
¶

#+BEGIN_VERSE
「　詠雪看梅不意中溪山常與我相同明時意得¶依前暗塞處情忘始見空經濕推窗憑几曬衣¶寒移座就爐烘觀君體覓西來事動止隨宜自¶合宗」
#+END_VERSE
¶

** 述懷¶

#+BEGIN_VERSE
「　潦倒疏慵貧病漢水邊林下了浮生力微難作¶有為事眼鈍慣看無字經不著相禪隨處坐離¶文字句及時賡箇中非是從人辯但有虛空是¶證明」
#+END_VERSE
¶

** 荅沖玄計居士¶

#+BEGIN_VERSE
「　決意逃禪志不群此心端的遠塵氛莫隨有相¶光中轉但向無言句外聞夜後啟窗陪皓月朝¶來移榻掃殘雲非非是是從他去日對煙爐柏
<pb:KR6q0395_J_002-0062b>¶子熏」
#+END_VERSE
¶

** 詠時弊三首¶

#+BEGIN_VERSE
「　古德思修便退藏今時渾不辯迍臧調心未得¶歸真朴應世還同在色莊僅向口頭談般若曷¶曾衣底鍊金剛相逢盡道參禪好那箇蒲團肯¶坐忘」
#+END_VERSE
¶

#+BEGIN_VERSE
「　像季寥寥無正信圓機直示尟承當多將權化¶門為實卻把祖師心盡忘孰解活機開法眼惟¶遵死句守枯椿不由古道尋方便捨父迷頭徒¶自狂」
#+END_VERSE
¶

#+BEGIN_VERSE
「　平時總說心為主一事相關主便忘大抵物從¶心即正多應心逐物成狂空居未盡窮空理識¶處難逃漏識忙我輩又甘為事末不知誰做出¶頭郎」
#+END_VERSE
¶

** 省身三首¶

#+BEGIN_VERSE
「　四緣假合浮漚體六識調和幻化身畢竟有渠¶成我愛定非無相別生嗔因貪五欲投交報為¶染情塵結死生老去不諳知止計驢年方得出¶沉淪」
#+END_VERSE
¶

#+BEGIN_VERSE
「　此身危脆同漚泡攝養殊方總不堅錦褁玉餐¶猶未淨調精運氣亦難全通身莫禦蟲疣疾九¶孔常流濁穢泉如是這軀何所實更於痴想望¶長年」
#+END_VERSE
¶

#+BEGIN_VERSE
「　波波挈挈甚來由信類蜉蝣不久留三寸氣存¶機未息四因緣謝業難酬無根壽命同萍跡有¶限光陰若電流身世大都俱放下三根椽下且¶埋頭」
#+END_VERSE

<pb:KR6q0395_J_002-0062c>¶

** 物外偶成六首¶

#+BEGIN_VERSE
「　真寂自能含萬化染心應不契斯宗了然得旨¶虛空外廓爾無心罔象中簷溜滴聲何是水竿¶幡流影定非風未諳即境惟心者到底將西喚¶作東」
#+END_VERSE
¶

#+BEGIN_VERSE
「　法非頓漸與偏圓祖意西來亦是權了卻目前¶無一物始知教外有單傳洞山五位悟非悟臨¶濟三玄然未然剝盡許多閒骨董威音誰定劫¶初前」
#+END_VERSE
¶

#+BEGIN_VERSE
「　此事明明不屬他無端捏目起狂華炷香脫去¶心猶妄點墨封回見巳差徹骨快須挨白刃故¶鄉元不在三車未能迸斷欄空索拄杖千峰莫¶厭賒」
#+END_VERSE
¶

#+BEGIN_VERSE
「　昇沉出沒非他物動靜施為總在心迷去實花¶難結果悟來黃葉易成金迦文謾說三周喻慶¶喜徒勞七處尋碧眼丈夫宜自看莫教錯認定¶盤針」
#+END_VERSE
¶

#+BEGIN_VERSE
「　至理從來絕妄真工夫奚得論疏親弘宗必藉¶超玄種樹法還須過量人不識月輪徒望指未¶忘言路漫揚塵幾多逐色隨香者錯認青黃作¶曉春」
#+END_VERSE
¶

#+BEGIN_VERSE
「　道非跨虎與降龍貴在空空空不空鶴唳鶯啼¶須辯的蘆花月色漫雷同即心是佛成見戲指¶石為金亦妄通除卻白拈提掇外誰能鼓舞少¶林風」
#+END_VERSE
¶

** 遊山七首¶

#+BEGIN_VERSE
「　幾年塵底臥樊籠此日排雲上碧峰踵頂巳知
<pb:KR6q0395_J_002-0063a>¶天地小懸崖不覺我人空盤彎曲徑玄岐活疊¶杳層臺法界重平地揭開天上眼萬方都在一¶觀中」
#+END_VERSE
¶

#+BEGIN_VERSE
「　晴風暖日漫山行拄杖橫擔百獸驚透頂到峰¶雙舄健磨灣轉角一身輕煙霞罅裡攀蘿去風¶月巔頭不憩程直入萬千重上望青山猶在白¶雲層」
#+END_VERSE
¶

#+BEGIN_VERSE
「　拔地參天骨有靈迥然突出太初形懸崖瀑布¶翻空白列石層巒過眼青最大極尊無我相通¶玄徹頂可人情咸含眾類多生化萬古乾坤得¶重名」
#+END_VERSE
¶

#+BEGIN_VERSE
「　疊疊重重不盡山人生能得幾躋攀回頭塵世¶迢迢遠屬目晴雲片片閒萬仞崖巔無俗客孤¶峰頂上有禪關道人幻寄煙霞裡不放浮名落¶世間」
#+END_VERSE
¶

#+BEGIN_VERSE
「　跏趺盤結半山中一念忘來萬境空不向此間¶尋落處更宜何地覓心宗樹頭幽鳥啼新句谷¶口閒花笑古風一軸畫圖誰展卷浮雲流水任¶西東」
#+END_VERSE
¶

#+BEGIN_VERSE
「　欲訪知音上翠岑登登直入亂霞深經危涉險¶沿崖問渡澗穿雲是處尋但見奇峰高插漢罕¶聞碩德嚮叢林青山不動人非古滿目秋風自¶慘吟」
#+END_VERSE
¶

#+BEGIN_VERSE
「　拄杖挑雲上碧峰芒鞋踏破古人蹤孤竿探盡¶千江水萬境收歸一芥中別路迢迢回步近遠¶山疊疊轉頭空煙霞風味咸知悉漫興歸來月¶又東」
#+END_VERSE

<pb:KR6q0395_J_002-0063b>¶

** 行蹤二首¶

#+BEGIN_VERSE
「　罔識凍流元是水自甘跋涉走山川芒鞋脫綻¶根塵破布衲㲯毿徹體寒途路踐來咸險曲飯¶羹嘗遍總餿餕誰知廢盡通身汗依舊眉毛在¶眼邊」
#+END_VERSE
¶

#+BEGIN_VERSE
「　天真之性詎會殊自去隨流失卻渠動靜施為¶須達本經行坐臥只如愚心同木石閒諸想量¶等虛空納萬餘此理古今人共具自來不特在¶頑余」
#+END_VERSE
¶

** 托缽¶

#+BEGIN_VERSE
「　朝悠悠也暮悠悠瀟灑元同不繫舟一衲囊身¶知旅泊千門乞食示生由道非人與從誰覓過¶在貪求合自修隨處住於無所住溪光雲影暫¶相留」
#+END_VERSE
¶

** 生日偶成¶

#+BEGIN_VERSE
「　晝不看經夜不禪順時調攝盡身緣資生僅有¶三餐辦俗慮渾無一念懸落落太虛雲數片泠¶泠空界月孤圓行歌坐笑從吾適忘卻先天與¶後天」
#+END_VERSE
¶

** 村居¶

#+BEGIN_VERSE
「　索居閒處未可獲邂逅江村且適吾除地竹高¶清氣爽隔墻梅發暗香多常陪夜月奚曾約來¶慣幽禽不用呼景物自成非力致此中無寄欲¶如何」
#+END_VERSE
¶

** 荅同參¶

#+BEGIN_VERSE
「　相逢盡說世途難自向安中討不安學道且忘¶名利路修真應到髑髏乾生緣豈用過前料老
<pb:KR6q0395_J_002-0063c>¶計惟憑退後看福利只宜隨力量勞形役念悉¶無端」
#+END_VERSE
¶

** 荅梅村¶

#+BEGIN_VERSE
「　一錫湖湘幾十秋叢林想巳飽經遊臺山曾見¶文殊未鷲嶺還逢迦葉不衣止曹溪今孰守燈¶懸少室近誰篝憑公問箇真消息傳與叢林作¶話頭」
#+END_VERSE
¶

** 登萬壽山懷古¶

#+BEGIN_VERSE
「　短策來登萬壽山松迴石徑白雲環梵荷池上¶香猶在空翠庭前鶴未還坡老詩名盈海外文¶翁禪語遍塵寰生緣一日重流轉掃盡藩籬滿¶世間」
#+END_VERSE
¶

** 春晴溪望¶

#+BEGIN_VERSE
「　禪餘挈杖拄芳立西望水容何太清野老肯攜¶今日座沙鷗未減舊時情雲橫曉樹開還合風¶送春帆去復輕我勿放閒評世幻獨看生相悉¶非生」
#+END_VERSE
¶

** 過圓明禪院二首¶

#+BEGIN_VERSE
「　三尺烏藤一衲斑暫來湖寺寄雲關四簷有水¶絕輪跡盡地無鄰得自閒明月夜來非我約好¶風時至不吾攀禪流若解其中意何用持盂更¶入山」
#+END_VERSE
¶

#+BEGIN_VERSE
「　敝屋蕭蕭丈許慳住來幽隱絕人兩函梵唄¶一張几獨箇蒲團七尺單箇裡不懷榮辱夢此¶中罔有是非關花開花落隨他去也笑春風空¶往還」
#+END_VERSE
¶

** 荅見招
<pb:KR6q0395_J_002-0064a>¶

#+BEGIN_VERSE
「　吾生百拙難酬世潦倒惟堪在息機往事不能¶重記憶鈍根還得自提撕饑瘡作患煨新芋病¶骨逢寒補敝衣日用但隨緣過日豈甘逾分落¶便宜」
#+END_VERSE
¶

** 荅幻上人日用工夫¶

#+BEGIN_VERSE
「　禪兄詢問做工夫老我生涯苦不多日啜兩餐¶無米飯夜參一箇嘴盧都情山岌𡷏和根拔欲¶海翻瀾徹底枯末後一機難舉似石人撫掌笑¶呵呵」
#+END_VERSE
¶

** 頌清淨經內觀其心心無其心(云云)¶

#+BEGIN_VERSE
「　遠觀內外皆無物罔識能觀是甚人有見固知¶非解脫循空應是昧天真纖塵不立猶迷跡當¶處常靈墮識神秪箇不依他去住自無今古自¶昇平」
#+END_VERSE
¶

** 知幻究真¶

#+BEGIN_VERSE
「　大地山河皆幻有從渠處覓匪家珍色空明暗¶如難會見覺聞知總未真池底金烏形在日目¶中童子影歸人指盲盡作圓融理猶滯功家五¶位勳」
#+END_VERSE
¶

** 念佛頌四首¶

#+BEGIN_VERSE
「　發心念佛循公道念念無私佛即靈念到公私¶俱不現惟心惟佛更何論」
#+END_VERSE
¶

#+BEGIN_VERSE
「　正心念佛無多子一句明明不覆藏若在此中¶親薦得蓮花處處自生香」
#+END_VERSE
¶

#+BEGIN_VERSE
「　念佛休論閑與忙時時無間始相當一聲喚醒¶慈悲主剎剎塵塵是淨邦」
#+END_VERSE
¶

#+BEGIN_VERSE
「　真心念佛錦添花功德難量等海沙六處顯然
<pb:KR6q0395_J_002-0064b>¶全體現同名同號更無差」
#+END_VERSE
¶

** 指心八首¶

#+BEGIN_VERSE
「　動口全拋一片心擬思量處不知音百千年外¶看家話倒腹傾腸說與君」
#+END_VERSE
¶

#+BEGIN_VERSE
「　起念求心心即念頓然無念念無心九重之內¶常為主徹古該今不動尊」
#+END_VERSE
¶

#+BEGIN_VERSE
「　忙忙尋覓主人翁㘞地逢渠枉費工不是一番¶顛倒力爭知夜半日輪紅」
#+END_VERSE
¶

#+BEGIN_VERSE
「　盡心竭力用工夫內外推求實總無正恁麼時¶無計可忽聽村內一聲歌」
#+END_VERSE
¶

#+BEGIN_VERSE
「　作用施為總是心急須薦取莫沉吟但於事上¶通無事錯亂縱橫總是真」
#+END_VERSE
¶

#+BEGIN_VERSE
「　即心即佛隔皮言非佛非心亦是權端的要知¶真實處直須吐盡野狐涎」
#+END_VERSE
¶

#+BEGIN_VERSE
「　欲覓如如不動心飛沙走石蒲山林雷轟電捲¶翻滄海總是平常這箇人」
#+END_VERSE
¶

#+BEGIN_VERSE
「　覓心起處不可得忽地起來難料量不是道人¶無把捉十方諸佛也難詳」
#+END_VERSE
¶

* 牧牛圖¶

** 尋牛¶

#+BEGIN_VERSE
「　排雲撥霧細搜尋幽壑重巖轉更深忽聽子規¶聲斷處夕陽回首自沉吟」
#+END_VERSE
¶

** 見跡¶

#+BEGIN_VERSE
「　山邊水際巳來多滿路蹄痕見也麼雨後峰前¶雲冷淡角端影影更無他」
#+END_VERSE
¶

** 見牛¶

#+BEGIN_VERSE
「　樹底黃鶯囀一聲巖前水牯𨁝然興當央鼻竅
<pb:KR6q0395_J_002-0064c>¶無迴避短索慌忙貫未成」
#+END_VERSE
¶

** 得牛¶

#+BEGIN_VERSE
「　驀頭牽轉這頑皮野劣麤狂漫漫除春色上階¶芳草綠白雲堆裏共安居」
#+END_VERSE
¶

** 牧護¶

#+BEGIN_VERSE
「　得渠到手莫丟閒收放繩頭經幾番掉尾碧天¶雲影落那容足跡到人間」
#+END_VERSE
¶

** 騎歸¶

#+BEGIN_VERSE
「　水山情足便歸家穩坐騰騰步落霞吹斷沒腔¶無孔笛此回誰復更爭牙」
#+END_VERSE
¶

** 存人¶

#+BEGIN_VERSE
「　歸來寂寂臥空山簑笠鞭繩一併閒溪北溪南¶消息斷坦然高枕白雲間」
#+END_VERSE
¶

** 相忘¶

#+BEGIN_VERSE
「　了然無事萬機空廓爾虛靈面面通綠樹溪邊¶青草足碧天雲影任西東」
#+END_VERSE
¶

** 還源¶

#+BEGIN_VERSE
「　見聞聲色不施功堪笑從前自瞎聾春到樹頭¶語滑家無四壁日輪紅」
#+END_VERSE
¶

** 入廛¶

#+BEGIN_VERSE
「　這漢堂堂出眾流羅龍打鳳未嘗休等閒拈起¶龜毛拂挂在虛空眼角頭」
#+END_VERSE
¶

* 六根¶

** 眼¶

#+BEGIN_VERSE
「　一雙清碧晝長舒俯仰周旋得自如觀盡江山¶諸物色自家眉睫不相知」
#+END_VERSE
¶

** 耳
<pb:KR6q0395_J_002-0065a>¶

#+BEGIN_VERSE
「　一竅靈通兩朵根音聲都向箇中分幾多溺聽¶流淫地智者知機入妙門」
#+END_VERSE
¶

** 鼻¶

#+BEGIN_VERSE
「　秪因空直通靈竅氣息毫釐不許瞞野鴨過時¶曾受觸桂花香處得親傳」
#+END_VERSE
¶

** 舌¶

#+BEGIN_VERSE
「　搖動莫教無諦當吉凶榮辱箇中來未能得斷¶言思路不若深藏甚妙哉」
#+END_VERSE
¶

** 身¶

#+BEGIN_VERSE
「　美同天地真難得危若漚花不久長欲證金剛¶無漏體急將骨肉報爺娘」
#+END_VERSE
¶

** 意¶

#+BEGIN_VERSE
「　方堪息慮停機處瞥地昏沉散亂來變想多端¶無可料妙觀察智絕刪裁」
#+END_VERSE
¶

* 雲棲六景¶

** 回耀峰¶

#+BEGIN_VERSE
「　陽烏飛轉耀西峰道是無私也未公爭似衲僧¶曾返照大千都在一觀中」
#+END_VERSE
¶

** 寶刀巃¶

#+BEGIN_VERSE
「　吹毛劍與活人刀盡為勞生直下拋這箇插天¶無面背至今元不動纖毫」
#+END_VERSE
¶

** 壁觀峰¶

#+BEGIN_VERSE
「　九年面爾成何事今日誰甘又向君應是赤鬚¶無伎倆借來引彼未惺人」
#+END_VERSE
¶

** 青龍泉¶

#+BEGIN_VERSE
「　靈涎瀉出真珠沫觸著渾身冷汗流未了衲僧¶沾一滴劫初禪病即時休」
#+END_VERSE

<pb:KR6q0395_J_002-0065b>¶

** 聖義泉¶

#+BEGIN_VERSE
「　泉為甚麼名聖義聖從何起義何來是人識得¶根源去五葉蓮花次第開」
#+END_VERSE
¶

** 金液泉¶

#+BEGIN_VERSE
「　這些流出本無多盡大地人用不竭五湖四海¶悉平瀰尚餘潤彼青蓮葉」
#+END_VERSE
¶

** 荅見卓¶

#+BEGIN_VERSE
「　不持糞掃本無塵爭柰貧兒未到門不動步兮¶俱踏遍甚麼喚作昔時人」
#+END_VERSE
¶

** 無生¶

#+BEGIN_VERSE
「　一剎那間應萬端頭頭顯現不誰瞞禪兄若問¶其中意白日青天仔細看」
#+END_VERSE
¶

** 鑄鐘¶

#+BEGIN_VERSE
「　自向紅爐煆得成高低隨扣發洪音為他裡許¶無些子一吼能惺萬劫昏」
#+END_VERSE
¶

** 拄杖¶

#+BEGIN_VERSE
「　壁立一條無甚巧施為動轉活如龍衲僧相見¶通消息點著須教立下風」
#+END_VERSE
¶

** 火炮¶

#+BEGIN_VERSE
「　團圞無縫罅綿密不通風一點無明裂分身剎¶土中」
#+END_VERSE
¶

** 拄杖¶

#+BEGIN_VERSE
「　無葉又無梢心空節節高生來無委曲到底赤¶條條」
#+END_VERSE
¶

** 層巒夕照¶

#+BEGIN_VERSE
「　層巒開夕霽祗樹隱琳宮雲外通樵客尋梁渡¶此中」
#+END_VERSE

<pb:KR6q0395_J_002-0065c>¶

** 巖臺夜月¶

#+BEGIN_VERSE
「　巖臺雲不到冰鑑透重湖試問寒山子今宵意¶若何」
#+END_VERSE
¶

** 寒江釣雪¶

#+BEGIN_VERSE
「　寒花舞太虛萬像換人日垂絲未有心孤吟恨¶無續」
#+END_VERSE
¶

** 龕銘¶

#+BEGIN_VERSE
「　死則寄幻生則藏醜無去來底汝不能囿」
#+END_VERSE
¶

* 雜詠¶

** 山中四威儀¶

#+BEGIN_VERSE
「　山中行暢幽情忽聞樹底泉吹笙千峰踏破歸¶來晚玉露一杯誰共傾」
#+END_VERSE
¶

#+BEGIN_VERSE
「　山中住無俗慮但看落葉溪流去你無情也我¶無情翠微深處雲千樹」
#+END_VERSE
¶

#+BEGIN_VERSE
「　山中坐忘今古鶉衣百結當胸破不將黃葉戲¶兒啼肯信空花開幾度」
#+END_VERSE
¶

#+BEGIN_VERSE
「　山中臥全身露老大乾坤只一箇羅雲為帳月¶為鉤伸去縮來都是我」
#+END_VERSE
¶

** 又¶

#+BEGIN_VERSE
「　山中行飛霞襯履輕懸崖去撒手上崚嶒」
#+END_VERSE
¶

#+BEGIN_VERSE
「　山中住蘿屋依巖樹露堂堂千聖無尋處」
#+END_VERSE
¶

#+BEGIN_VERSE
「　山中坐幾度朝還暮沒來由閒看空華墮」
#+END_VERSE
¶

#+BEGIN_VERSE
「　山中臥衲被從教破赤條條自有娘生褲」
#+END_VERSE
¶

** 心量歌¶

#+BEGIN_VERSE
「　這一物甚奇偉亙古亙今怕不毀秪為離名離¶相來無見無聞人未委本無形本無跡無去無¶來明歷歷捏不成團撒不開隨呼隨應何曾失
<pb:KR6q0395_J_002-0066a>¶本非黃本非赤非紫非紅非黑白萬般顏色不¶屬渠渠儂卻會分諸色非是韻非是聲亦非梵¶語與唐音雖然不屬音聲相渠是音聲個主人¶非是垢非是淨垢淨從人所染病渠儂元不涉¶毫釐端在其中為號令也能大也能小小大方¶圓無剩少小則鶖子也難窺大則魔醯無見表¶也能凡也能聖凡聖盡從渠顯應凡因逐妄繫¶幽囚聖則從渠常妙淨又能善又能惡善惡二¶途俱造作善福生天亦是渠惡業受罪非他縛¶亦能顯亦能隱隱顯從來無定準顯時現出萬¶般形隱處埋藏無見影亦能空亦能有空有二¶途俱不守大用繁興渠作為空宗一著他為首¶人無渠形體爛獸無渠行不慣禽鳥無渠翅莫¶翔魚鱉無渠鱗甲散天無渠何以清地無渠何¶以寧王侯無渠國不治萬化無渠總失真盡乾¶坤同日月大千沙界從渠攝上至佛下至蟻佛¶與含靈無不具諸佛悟此證菩提萬彙迷茲輪¶惡趣衲僧家須奮志剔起眉毛當薦是不識渠¶兮智即愚識得渠兮愚即智休擬議祖佛從來¶無別意咄三大劫修秪為渠」
#+END_VERSE
¶

** 十二時歌¶

#+BEGIN_VERSE
「　平旦寅修行初不墮尋文心存了義尚不許豈¶徒紙上費精神」
#+END_VERSE
¶

#+BEGIN_VERSE
「　日出卯真色道人沒奇巧絕學無為未到家那¶堪門外打之遶」
#+END_VERSE
¶

#+BEGIN_VERSE
「　食時辰飲喙隨緣續命根飯飽洗缽人盡會拋¶匙擲箸誰同倫」
#+END_VERSE

<pb:KR6q0395_J_002-0066b>¶

#+BEGIN_VERSE
「　禺中巳雨前香味無多子未來曾到均一甌不¶解喫的甘渴死」
#+END_VERSE
¶

#+BEGIN_VERSE
「　日南午威光遍界輝今古逃形怖影難出頭接¶嚮承虛何處躲」
#+END_VERSE
¶

#+BEGIN_VERSE
「　日昳未深撥地罏煨紫芋甘香來到鼻尖頭試¶問禪流會不會」
#+END_VERSE
¶

#+BEGIN_VERSE
「　晡時申龜毛繩子束樵薪擔頭防脫牢牢繫佛¶手驢腳何相親」
#+END_VERSE
¶

#+BEGIN_VERSE
「　日沒酉窮子莫循門外走山南石虎解巡更急¶須收拾子湖狗」
#+END_VERSE
¶

#+BEGIN_VERSE
「　黃昏戌萬事千機都寢息纖毫不見露堂堂一¶物也無明歷歷」
#+END_VERSE
¶

#+BEGIN_VERSE
「　人定亥魔來佛來都是歹一根拄杖驀頭揮盡¶教趁出虛空外」
#+END_VERSE
¶

#+BEGIN_VERSE
「　半夜子佛祖命根都在此五白花貓叫一聲床¶頭老鼠偷心死」
#+END_VERSE
¶

#+BEGIN_VERSE
「　雞鳴丑提起衲衣頻抖搜諸山野干出頭來吒¶地一聲師子吼」
#+END_VERSE
¶

** 題徑山植樹行者¶

#+BEGIN_VERSE
「　劫初有樹名菩提般若幹兮金剛枝不滋雨露¶宛自茂累經扳折顏無移有一道人親拔得無¶陰陽地深培植雲蒸水發摩尼香日炙風吹太¶古色道人得之宜自保頃刻莫教藤蔓繞元非¶智藥移將來不識這株何處討道人保之宜自¶重不與千林萬林共常將智慧水溉根莫被八¶風輕撼動道人重之宜自固迦文昔日曾為座¶不離自巳腳根邊日用森森靡不露道人固之
<pb:KR6q0395_J_002-0066c>¶宜自悟莫弄閒條功不數抱根守節到春深定¶有枝頭香果墮」
#+END_VERSE
¶

** 勝果寺月岩秋夜有懷¶

#+BEGIN_VERSE
「　蕭蕭林木秋風起澄霽歛氛淨若洗鴻蒙一竅¶誰鑿開中有神光流萬里夜涼人坐更且深明¶簾高捲南山岑石臺霧冷翠欲滴靈巖雨歇青¶嶙嶙境寂林虛空籟息桂枝錯落飄金粒冰丸¶輾破碧琉璃突兀萬峰銀海出有時渾不辯西¶東白雲滿地曇花重珊瑚倒影入龍窟驪珠掘¶出輝晴空有時渾不分真假左之右之實瀟灑¶耀古騰今跡未形此身元不在陶冶有時拂衲¶憑閒楞仰觀八極冰壺清狂歌一發不可禦木¶人起舞彈瑤琴有時振衣步虛白笑看一輪明¶歷歷唯有寒山拍手歸堂堂萬古誰相識誰相¶識千山影落西湖碧九年底事孰為真一語不¶加猶狼籍猶狼籍夢眼豁開扶杖立審思寰海¶高尚人烏不來斯謝塵𡋯分明只在眉睫間萬¶壑千山追未及」
#+END_VERSE
¶

* 號偈¶

** 月庵¶

#+BEGIN_VERSE
「　我月從來無比況寒山有口道不得我庵畢竟¶絕安排公輸何處施繩墨不月而月照大千是¶庵非庵容百億月庵住處總不然長天永夜輝¶秋白」
#+END_VERSE
¶

** 潮音堂聽泉¶

#+BEGIN_VERSE
「　娘生兩竅甚玲瓏納入潮音八萬重鎮夜寥寥¶無間隙終朝汩汩盡歸空聲來耳畔聆非切耳
<pb:KR6q0395_J_002-0067a>¶往聲邊聽未聰除是返聞聞不巳五湖四海悉¶流通」
#+END_VERSE
¶

** 證川上人¶

#+BEGIN_VERSE
「　滔滔一脈從何起萬里悠悠實暢然逢直遇灣¶無彼此隨高沿下自盤桓源頭活潑流無竭徹¶底澄清攪不汍任是海龍施盡力不能沾著一¶毫端」
#+END_VERSE
¶

** 桂秋宇¶

#+BEGIN_VERSE
「　長空淅淅來秋風奇雲薄霧潛其蹤香分萬斛¶敷古桂聲鼓兩耳鳴寒蛩玉宇無塵淨若洗金¶波有月溶如朧上人玄境既雅適安與檜枳同¶其功」
#+END_VERSE
¶

** 日巖¶

#+BEGIN_VERSE
「　金烏躍出群昏絕萬壑千峰俱皎潔圓陀陀也¶靡不周玉卓卓兮恒聳列無心運用利濟多當¶處出生機智活吾儕猶慮照裡迷格外道人承¶此說」
#+END_VERSE
¶

** 卓庵¶

#+BEGIN_VERSE
「　無陰陽地渾平坦信手拈來結個庵卓處豈惟¶閒禁忌住來不復論司南因無定向忘賓主肯¶事權乘落二三未否此中誰委悉遶簷松竹是¶同參」
#+END_VERSE
¶

** 了心¶

#+BEGIN_VERSE
「　三際求心不可得了之一字復云何當機不作¶語言會覿體掀開影像窠海底泥牛時吼月山¶頭石女夜拋梭虛空落地須彌碎笑倒傍觀碧¶眼胡」
#+END_VERSE

<pb:KR6q0395_J_002-0067b>¶

** 萃林¶

#+BEGIN_VERSE
「　栴檀林是師子窟拔萃超群從此出擬欲將為¶叢蕞觀脫然盡作荒郊色是萃無分青與黃茲¶林不屬寬和窄西風鼓動少林枝皮膚脫落唯¶真實」
#+END_VERSE
¶

** 復元¶

#+BEGIN_VERSE
「　元非失去今將復達者深明習未祛習盡始知¶元具足能祛還是習根基塵埋古鏡光常滿霧¶捲長空月便輝碧眼丈夫當自省不應惡疾忌¶良醫」
#+END_VERSE
¶

** 六觀¶

#+BEGIN_VERSE
「　突出劫前眸面南觀北斗六即本來無一亦未¶曾有擊碎驪龍珠笑破虛空口更擬問如何七¶七四十九」
#+END_VERSE
¶

* 佛事¶

** 為沈居士秉炬¶

昔日道吾和尚云生也不道死也不道即今是¶
生耶是死耶侍棺女子哭聲阿耶阿耶師曰這¶
女郎倒委悉在遂執火把云若喚作火落在窠¶
臼中不喚作火斬頭求活畢竟喚作甚麼擲下¶
火把云漫騰騰地煖烘烘。¶

** 為石庵殿主秉炬¶

三陽一轉群陰絕某人胡為不賞節歸鞭著在¶
春日前針頭削下千觔鐵以火把打一圓相云¶
某還見麼若謂這個是火十方世界無你啑唾¶
若謂不是火五葉蓮花開朵朵咄。¶

** 為童兒秉炬
<pb:KR6q0395_J_002-0067c>¶

一點無明是禍胎為渠撞入是非堆今朝拋卻¶
娘生殼始信從前蹉路來某三緣和合親憐掌¶
上之珍四大各離人起愛中之慘是汝幻生幻¶
滅教人涉愛涉憎不唯悲喜昧天真亦且牽纏¶
生罪業今則到這裏情愛頓空冤親平等業債¶
從斯而截斷覺心由是以開明明不執明斷無¶
斷性方可禮覲德生童子來參勝熱明師與善¶
財眾藝把手並行去也其或未然再聽後偈咦¶
亙天紅燄元非火劫外靈光本自然。¶

** 秉炬¶

出生入死人難免何故悠悠不我思投老不知¶
歸處事夕陽芳草悔時遲某你生則生矣既往¶
不追滅今滅兮還知歸否念你生平未究畢竟¶
難明如果其言諦聽我說生則生你身滅則滅¶
你形本性無生滅天中號獨尊念起世界起念¶
寂世界止所以祖師心直示真如理拈起拂子¶
云還見麼遂擊拂子云還聞麼即此見聞非見¶
聞無餘聲色可呈君箇中參到無參處始信凡¶
心即佛心某如斯言下可會得麼其或未然再¶
聽後偈咦三昧火中全體露九蓮花裏蘊童真。¶

** 移舊骨入塔¶

一曲陽春本現成大音之下必希聲石郎彈出¶
宮商調總是聾人也解聽古德道逢人則不出¶
出則便為人又有一宿云逢人則出出則不為¶
人今日本庵定中大德是逢人耶不逢人耶拄¶
杖子與我定當看遂指一指云從這裡去。¶

** 挂真
<pb:KR6q0395_J_002-0068a>¶

東籬黃菊霜容褪西院老僧歸興濃幾十年前¶
春夢斷翻身又入畫圖中某今則收因結果捨¶
妄歸真佛境既現前法身藏不得諸仁者還見¶
麼謂是本來面目凡所有相皆是虛妄謂非本¶
來面目則一切是法無非法者還會麼若也會¶
得不須拈出則某與老彌陀把手共行如或未¶
然則沖上座與你等揭去也遂揭起云百尺竿¶
頭須進步十方世界示全身。¶
¶
¶
無幻禪師語錄卷下(終)¶
¶
¶
¶
¶
¶
¶
¶
¶
¶
¶
¶
¶
¶
¶
¶

<pb:KR6q0395_J_002-0068b>¶

* 無幻禪師行狀¶

師諱性沖號古湛禾郡秀水人俗姓張育之夕¶
母卜氏夢橋上一雞飛而沖天因名曰橋嬰時¶
每啼不止唯以供具列于前即輟丱歲與群兒¶
戲以瓦石甃殿宇取上塑佛像率群兒羅拜既¶
娶生一子甫四歲每嘆曰塵勞膠固曷得出離¶
會業師方硯山指師看佛經師即留心內典且¶
復問于方曰教可出世乎方曰子看經有省耶¶
師曰三藏十二部大約秪是筌蹄耳方曰汝郡¶
無趣老人臨濟兒孫也野翁曉禪師之的傳乃¶
本色道流扣之必為子之所重師欣然往參之¶
趣老曰吾待子久矣子平日作甚麼師曰粗涉¶
佛典趣遂訶曰記此一絡索汙汝一片清白地¶
可付諸長流方堪與語師即懇求捷徑趣誨以¶
教外別傳之旨師蒙誨即欲出家母不聽乃依¶
于圓明寺訓蒙膳親朝夕參究有所契入母棄¶
世後始剃染欲結庵徑山往辭趣趣囑曰子緣¶
在水邊今姑從汝志時趣老欲焚棄生平所作¶
偈頌師乞稿以集之既就往見趣問曰子向在¶
甚麼處師曰徑山做得甚麼事曰某甲買得一¶
段田收得原本契書請和尚僉押即將集本呈¶
上趣接得展看曰這箇是我底汝底聻師曰和¶
尚莫搶奪行市趣擲下集本師即趨而出巳而¶
呈四偈趣莞爾曰非語言文字也是汝作底麼¶
師曰某甲鼓粥飯氣若謂有所得辜負和尚不¶
少趣點首遂傳衣法并偈曰師傳拈花宗示我¶
微笑法親手展付汝持奉遍塵剎趣入滅後師
<pb:KR6q0395_J_002-0068c>¶
復住徑山三年因思前囑下山禁足于圓明三¶
載既而啟關有車溪庵僧證川者敦請師居于¶
是寄跡于庵二十餘年本庵僧葺禪室以安眾¶
接待方來遐邇聞風參請不絕日與衲子輩商¶
確一大事罔不悅服素能儉以自處惠以及人¶
凡一切利濟之事傾缽資助成之戒律冰霜辭¶
色溫雅始終一致無出世心適萬曆庚戌春徑¶
山建禪期主事僧與禪衲請師領眾師固辭之¶
次年復請不得巳赴之半載餘而脾疾作歸車¶
溪病益甚至辛亥季冬四日囑後事畢端坐而¶
逝闍維奉靈骨塔于徑山師之法語偈頌門人¶
記錄之以廣流通師生于嘉靖庚子十一月廿¶
一日世壽七十二臘三十白衣時號無幻人皆¶
稱之無幻云。¶

門人慧廣等稽首述